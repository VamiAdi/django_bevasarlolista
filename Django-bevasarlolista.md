Felvettek
=========
Felvezetés:
-----------
Egy okosotthonnal rendelkező családban folyton problémát okoz az, hogy amikor feleség elmegy bevásárolni, akkor az otthon maradó és ebédet főző férj rendszeresen utólag fedezi fel, hogy mi mindent kellett volna még a feleség bevásárlólistájára felírni.

Hogy ne kelljen minden alkalommal felhívni a férjnek telefonon ilyenkor a feleségét, akinek szintén ne kelljen ilyenkor tollat és papírt ragadnia, a házaspár egy közös webapplikációra vágyik, ahova a hét során (vagy akár a bevásárlás során is) fel lehet vinni a bevásárolnivalókat, és a feleségnek bevásárláskor csak ki kell pipálgatnia a kosárba tett dolgokat. Így a feleségnek a pénztárhoz való sorbaállás előtt csak frissítenie kell az applikációját és ellenőrizheti, hogy minden szükséges dolog meg van-e véve.

Adatbázis:
----------
- A honlaphoz tartozzon egy adatbázis, amiben szerepelnek azon árucikkek, amelyeket meg kell venni. Az adatbázisnak legyen olyan mezője is, hogy hány darabot kell az adott tételből venni. (pl. "fél literes tej" 4)

Bejelentkezés:
--------------
A házastársak egyikének sem szükséges bejelentkeznie: bevállalják, hogy a bevásárlólistájukat ország-világ megtekintheti.

Megjelenés:
-----------
A honlapra érkezvén jelenjen meg az összes tétel, amit meg kell venni. Az is jelenjen meg, hogy hányat kell belőlük venni. Minden tételhez tartozzon egy gomb, amit lenyomva az oldal újratölt és az adott tétel eltűnik a listáról. 

Ugyanitt legyen egy olyan felület is, ahova egy új árucikket beírva új darabszámmal fel lehessen vinni az adatbázisba egy árucikket.

Megjegyzések:
-------------

Figyelj arra, hogy a szervernek küldött adatok **ne jelenjenek meg az url-ben** később.

A projektedhez tartozzon **külső css**-fájl, és az oldal ne baj, ha letisztult, de valamilyen minimális formában legyen formázva és áttekinthető legyen. 

Minden modell legyen adminisztrálva az **admin felületeten**. Ugyanitt, az admin felületen pedig az osztályok és az egyes objektumok/rekordok jól beazonosítható, áttekinthető névvel szerepeljenek. (str magic method!)

Minden egyéb részlet kidolgozását a kreativitásodra bízzuk.
